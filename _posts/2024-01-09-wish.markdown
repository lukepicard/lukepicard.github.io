---
layout: post
title:  "A proposito di \"Wish\" (2023)"
date:   2024-01-09 10:00:00 +0100
tags: cinemah livellosegreto

---

![La protagonista si soprende della stella dei desideri](/assets/2024-01-09/wish_film_disney.webp)

_Spoiler!_

Alla fine hai accompagnato prole_1 (6y) e prole_2 (3y) a vedere Wish ("ehi! ma in questo cinema di paese ci avevamo visto Zootropolis, ti ricordi amore?") e già entravi non totalmente speranzoso che il film poteva essere carino anche per un adulto solo per un fattore martellante pre-visione: la canzone del trailer e quindi la canzone principale, la "_Let it go/All'alba sorgerò_" del film non ti ha convinto. 

Ti suona sempre "male" e non capisci bene dove voglia andare a parare con quell'arzigogolato (riferito ovviamente all'adattamento italiano):

    Il mio sogno è
    Qualche cosa in più per noi
    Se c'è

E se non c'è, pazienza, va bene lo stesso?

In inglese ha leggermente più senso

    So i make this wish
    To have something more for us
    Than this

Il film inizia e dopo poco è ovvio chi è il cattivo della storia (ma forse anche dal trailer) ma non si capisce bene perché proprio in quel momento lì e non prima o anni prima o decenni prima, ma solamente quando la protagonista fallisce il suo colloquio di lavoro, ci si accorge che l'antagonista tanto carino non è. D'altronde i patti sono:

1. tu mi dai i desideri
2. li custodisco
3. ti libero dal peso di averlo
4. ne scelgo uno al mese (ma solo dei maggiorenni) da esaudire

Il problema del film diventa che tutti i desideri non espressi rimangano custoditi finché non vengono esauditi. Ed è chiaro che certi non verranno mai esauditi, spesso si fa in tempo a morire prima (o può anche morire anche Magnifico, immagini). Però è già nei primi 3 punti del patto che è un sottointeso, ci vuole proprio la protagonista per accorgersi di questo e... inscenare una rivolta? Come recita la canzone _Ciò che so adesso_:

    È una bugia
    Magnifico non è chi appare, parola mia
    È malvagio ed è più letale di un serpente
    Quando ho visto arrivare Star
    Non avevo questo in mente, ovviamente
    Ma so che non mi pentirò per niente

e anche

    Che aspettate?
    Non volete che la smetta? (Sì!) Forza! (Sì!)
    Ho voglia di schiacciarlo, tomp tomp tomp tomp (Sì!)
    Sarà impreparato stavolta
    Perché è in corso una rivolta

Addirittura. Una rivolta. Ma rileggetevi i punti 1, 2 e 3. Insomma, l'intera vicenda è un po' fiacca. Ovvio che ci devi fare un film, e quindi è ovvio che finché la protagonista non se ne accorge non c'è nessuna storia da raccontare. Però dai, qualche sforzo in più per il centenario?

Altro aspetto poco chiaro è anche l'apparizione della seconda protagonista, la stella Star ("certo che potevano sforzarsi a inventare un nome più originale _cit. mia moglie_"). Più che altro non si capisce da quale desiderio scaturisce la comparsa della stella dei desideri. Qual è il desiderio della protagonista che la fa apparire? 

Non si sa, durante il film non sembra che esaudisca un desiderio specifico ma:

1. inizia a far parlare gli animali (con la capra che ha la voce di _Amadeus_)
2. appicca _il fuoco della ribellione_ (???)

A prole_1 e prole_2 ad ogni modo il film piace, le canzoni le cantano e il pomeriggio si chiude serenamente. A me e mia moglie rimane un po' il dubbio che il film ci sia piaciuto o che siamo comunque contenti che a loro sia piaciuto. Però ora al termine della visione mi ritrovo perfettamente nelle parole della protagonista

    Il mio sogno è
    Qualche cosa in più per noi

    Se c'è